---
title: ملخص 2020 
date: "2021-01-01T22:12:03.284Z"
spoiler: ملخص السنة معي
tags: "سيرة_ذاتية ملخص_عام سنة_برمجية مسيرة_مهنية"
---

السنة كانت عبارة عن مزيج من الاكشن والنضوج واستيعاب لآمور ملازمتني وبعض المتغيرات الي بتصير بين كل حين و حين..
لهيك هلمرة رح اترك بعض الصور تحكي عنها

ونبدآ ب

<h1> امتحان البور</h1>
15/1/2020

![Power system analysis](./highlights/thumbnail_20200117_192715.jpg)
بلش اليوم اللي قبل الامتحان وانا مو فاتح المادة مشان كنت اشتغل ابدا واكيد بدي انجح وهلمادة اللي من تخصصي بعرفوها كويس
لهيك قضيت ال ٢٨ ساعة اللي معي قبل الامتحان نوم واكل منهم بس ٤ ساعات و نمت بالمكتبة و صحيت وقدمت ونجحت ومشيت الامور مع انه قبلها كنت حاس بانه كل الضغط اللي بالعالم علي وبس خلصت الامتحان كله طار هلشي خلاني اصفن بحقيقة الضغط، هو وهمي احنا بنخلقه بسبب اعتبارات وتوقعات و ممكن شوفة حال

<bdi><h1>  الاستقالة من مشروع IPAI </h1></bdi>
26/2/2020

🤖                 |  👻
:-------------------------:|:-------------------------:
![Leaving IPAI](./highlights/IMG-20200219-WA0000.jpg) |  ![MEETING](./highlights/IMG-20191205-WA0010.jpg)

هلمكان اللي كنت اكره كل شي بخصه الا الصحبة طبعا
الا انه ما بنكر انه تعلمت من هلمكان كثير 
 اول هدف حطيته في ٢٠٢٠ اني اترك الشغل بهلمكان ولو اتضطريت اترك الشغل واقعد اتعلم مجال جديد عشان ادور فيه على شغل برضو ما كان عندي مانع و بعد سنة من هلموضوع الحمدلله زبطت الخطة

<h1>صلاوات زمن المرض</h1>
24/3/2020
🤖                         |  👻
:-------------------------:|:-------------------------:
<img src="./highlights/IMG-20200612-WA0000.jpg" alt="drawing" width="200" height="200"/> |  <img src="./highlights/thumbnail_20200619_122638.jpg" alt="drawing" width="100" height="200"/>


الشي اللي بحمد الله عليه انه قبل الوباء كنت ملازم للمسجد يوميا لهيك صح انه تقريبا بالمرض ما رحت المشجد الا مرات قليلة جدا

<h1>جلسات البر</h1>
13/5/2020

![Everyday Life](./highlights/thumbnail_20200919_183256.jpg)

هلمكان طبعا تسكر تماما من الجيش بعرفش ليه اخر فترة لكن الجلسات هون وصراحة الحكي وفضفضة نع الروح كان لازم اجيب سيرته في ملخص اكثر سنة فيها وحدة وخلوة بتاريخ البشرية

<h1>القهوة اللي ما الها اي منافس من ناحية طعم</h1>
1/6/2020

![KOPI SUMATRA](./highlights/thumbnail_20200311_073405.jpg)

الكيلو حقه ٦٠ دينار...
يا رب امي ما تعرف

<h1> الماك بوك</h1>
13/6/2020

![MAC BOOKK](./highlights/thumbnail_20200811_090831.jpg)

بعد تجربة الماك افضل استثمار ممكن المبرمج يعمله ليحسن من حياته البرمجية وينجز شغله اسرع

<h1>انجليزي دوت كوم</h1>
14/6/2020

![Inglisi](./highlights/inglisi.png)

اذا سالت حالي عن اهم اشي سويته هاي السنة رح احكي انه نهيت العقدة ورى هلموقع
طبعا قصته معي كتبتها بمقال من ٣٥ صفحة و ما نشرتها لانه ما حد رح يقرآها
لكن المختصر انه لما بديت الشغل بهلمشروع كان الفريق اللي بشتغلوا فيه ضعيفي الهمة والمهارة و الهم بشتغلو باشي بسيط من ٣ سنين، انا عرفت مقدار المسؤلية علي وقتها ليل نهار شغل لحد ما صرت مدير المشروع واقنعتهم يروحوا الفريق من شغلهم و بنيت فريق جديد وانتهت القصة انه المشروع صار اونلاين بس ب ٤ شهور وناس بتستخدمه بعد ٣ سنوات من معاناتهم مع الفريق القديم


<h1>حفلة وداع اخر محارب</h1>

![thumbnail_IMG-20201230-WA0014](./highlights/thumbnail_IMG-20201230-WA0014.jpg)

طبعا بعد ما مكان عملي القديم تركه اخر صديق الي و جرت العادة نطلع ننبسط بعد ما كل واحد بطلع وبترك الشركة كانت هلمرة القعدة كل اللي فيها تاركين الشغل والكل مبسوط انه مكان عمله الجديد افضل من القديم المميز بهاي الطلعة قديش صفنت بكيف الحياة مش واقفة على حد واللي بروح وبتركك بيجي الاحسن منه

<h1> مشروع نوكو</h1>

![Coffee bean](./highlights/thumbnail_20201231_091310.jpg)

اكثر اشي متحمسله للسنة الجاي ان شاء الله يطلع اشي فخم واحكي عنه انه اهم حدث في ٢٠٢١
علهامش القعدة هاي كانت عن المشروع بس لانه ما عندي صورة غيرها عنه اتضطريت احطها

