---
title: ملخص 2020 
date: "2021-01-01T22:12:03.284Z"
spoiler: ملخص السنة معي
tags: "سيرة_ذاتية ملخص_عام سنة_برمجية مسيرة_مهنية"
---

بدت سنة ٢٠٢٠، بداية صعبة. كنت مش مرتاح بشغلي ابدا، بس بنفس الوقت بس اقدم على اشي محترم ما كنت انقبل ابدا احيانا ما بردوا علي اصلا كان عندي مشاكل كتيرة عشان انقبل منها عمري منها اني لسا طالب بس اهم سبب كان انه خبرتي بمجال ابدا مش مطلوب لكن كنت مصمم تماما اني ما رح اضل بشغلي القديم لانه ما شفت في مستقبل او نجاح للي بشتغل فيه...<br/>
قررت اتعلم مجال برمجي جديد شهر ١ و ٢ ما كنت انام وانا بقرأ وبعمل مشاريع عنه عشان اتعلم شغلات فيه، كنت بحاول اعمل مثل الكاتب اللي بكتب كل يوم مقال حتى لو انها فاشلة لكن المقال اللي بتاني يوم رح تكون انجح وهكذا وانه خبرتي بشغلي القديم فادتني بنسبة ٣٠٪ يعني شهرين كانوا كافيات نوعا ما لتشتغل، ومن شهر ١٢ لحد شهر ٢ كنت مقدم ومنرفض ٨٣ مرة<br/>

 كونه اني انرفضت كثير مش يعني اني بستحقش او مش جاهز لكن معناه انه لازم امشي لقدام كمان خطوة عشان اقرب من الفرصة يمكن ما اوصل اصلا مش نهاية الدنيا لكن اقلها تعطي الشغل اللي بتحبه كل شي بتقدر تعطيه وربنا ما رح يضيعلك تعب
  <br/>
 دايما المشكلة مش بالظروف اللي مننحط فيها قد ما بنظرتنا لالها<br/>

في نهاية شهر ٢ قررت انه اترك شغلي و اركز على مجالي الجديد و فعلا تركت و لقيت شغل علطول... <br/>

لما اشتغلت انضميت لفريق البرمجة اللي كان من ٤ غيري و كلهم خبرتهم اكثر من ١٠ سنين، بس كانوا بالبداية مستسخفيني.. <br/>
حكيت خلي الشغل يثبت كل شي... بعد يومين شغل اكتشفت انهم همل بشتغلوش اشي و رافعين ضغط الكل و كل ما يجي حد جديد بعملوله مشاكل وبسلموهوش شغل و بهرب... انا شفت بكل هاي الصعوبات فرصة<br/>
الادارة كانوا كثير تعبانين منهم، انا صرت اشتغل عن الكل و حتى لما استلم شغل من المبرمجين كنت اتقنه و فترة قصيرة بلش الكل يعرف بالجودة ورى شغلي... <br/>
صاروا المبرمجين كونهم هم اكبر مني يعطوني شغلات صعبة عشان افشل كنت اخلصها بنص او ربع الوقت بعدين صاروا يخربوا شغل عشان يفشلوني وبرضو كنت ازبطه ويشتغل و كل شي صار يمر من بين ايدي وهم بتفرجوا لعند ما قرروا الادارة انهم يحطوني مدير كل المبرمجين بعد بس شهرين.<br/>

بعد كمان شهرين كنت مدير مشروع ميزانيته ٢ مليون.
<br/>

بس كان يمر المشروع بمشاكل مثل انعدام الابداع و جودة عمل قليلة وانجاز شبه معدوم، هون لقيت الفرصة بتصليح واعمل من الواقع الصعب لانجاز، هون عرفت انه الموضوع رح ياخد وقت و جلد مثل الي بعض على القزاز<br/>
وبالفعل طلعنا اول اصدار من المشروع بعد ما كانت الادارة شبه فاقدة الآمل الحياة رجعت من جديد<br/>

وانا بكتب هاد الملخص حبيت انه اكتبه على نفس الطاولة في نفس القهوة اللي كتبت فيها ملخص ٢٠١٩ 
<a href="../2019">اذا مقرآتوش مر هون </a>


<!-- وبالنهاية تعرفت على ناس كتيرة مرتبة ونصحت ٦ كيلو بعد ما كنت جلدة وعضمة وقرأت ١٦ كتاب وتعلمت كيف احكي بطريقة رسمية و افهم لغة الجسد بشكل علمي اكثر  -->


![LBC](./highlights/thumbnail_IMG_1870.jpg)

ابراهيم...<br/>
بشرح بكلمات بسيطة وكود
<!-- شهرين كاملين وانا بعاني معهم لحد ما اقنعت الادارة انه يروحوهم كلهم و نبني فريق من اول وجديد انا مديره و هيك صار لكن الامور ما مشيت بسلاسة... كان في عقبات اتضريت انه اتعلم امور اساسية بالحياة من اول وجديد مثل كيف احكي وكيف اواجه اللي بيغلط وكيف احكي لما انا بغلط ولغة الجسد وكل هاد انا ما رحت دورة او مدرسة لاتعلمه انحطيت بظروف انه اتعلم هلشي وصار شغل يمشي وفي حلقة الانجاز ماشية<br/> -->



<!-- السنة كانت عبارة عن مزيج من الاكشن والنضوج واستيعاب لآمور ملازمتني وبعض المتغيرات الي بتصير بين كل حين و حين...<br/> -->
<!-- بديت السنة كنت بعاني بالشغل وبدور على اي فرصة للهروب، بس بالاخر قلبي حكالي اترك ومتسألش وراك وركز على اللي جاي، وحرفيا هيك صار في شهر ٢ تركت شغلي و لقيت شغل جديد، ومع الحجر اجى الوقت  اللي قعدت مع حالي واحضرت افلام بعد ما كانلي ٣ سنوات مو حاضر فيلم وقرأت كتب حسيت رجعت الآلوان للحياة بعد ما كنت غرقان باعتبارات اجتماعية ووظيفية.<br/>
ولانه كنت غرقان ما صحلي افكر <br/>
كان الحجر هو الفرصة عشان اطلع من كل هاد الكهف الوهمي اللي خلقته لحالي<br/>


وكنت بعاني من مشكلة عويصة من السنين اللي قبل الا وهي نوعية الناس اللي بحتك معهم، لهيك نسفت حياتي الاجتماعية وبنيت وحدة جديدة من اول وجديد<br/>
استخدمت اسلوب الخشن واعتزلت كل ما يؤذيني، وغيرت كل شي مادي بحياتي، من غرفة لملابس لاجهزة ما عدا الموبايل ما غيرته لانه وقتها قررت انه انا مش بحاجة لا موبايل ولا سوشال ميديا وشطبت حساباتي وحطيت الموبايل على رف الخزانة<br/>
غسلت ايدي من كل شي حرفيا<br/>
وكل اساليب التواصل عندي وقتها هي الايميل للشغل او وجه لوجه ومع الحظر ما كان في بوجهي غير اهل البيت -->