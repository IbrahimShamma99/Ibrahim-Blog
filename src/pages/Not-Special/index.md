---
title: انت مش مميز 
date: "2020-05-07T22:12:03.284Z"
spoiler: الغرور عدونا
tags: "تطوير_الذات الغرور"
---
<br>

> ### قوتك بعقلك لا بالاحداث الخارجية لاحظ هذا و ستجد القوة 
> ماركوس اريليوس

![marcus-aurelius](./marcus-aurelius-1265987_1920.jpg)

الغرور هو واحد من المواضيع اللي ما الها اهتمام الكافي بين مجتمعات العالم, فرعون انغر بنفسه ادعى الألوهية و غرق و مات,لهانيبعل اللي اجتاز بجيشه جبال الألب و أدت الى خسارة ثلثين الجيش, هتلر انغر بكثرة انتصاراته في فرنسا و شرق اوروبا و هاجم الاتحاد السوفيتي مع انه جنرالاته عارضوا الفكرة لكن غروره ما سمحله يسمعلهم وكان الهجوم سبب خسارته و ما تعلم من نابليون اللي برضه خسر بنفس الاراضي قبله بأكمن سنة حرفيا ما بعرف كم بينهم بالسنوات بس بعرف انه حوالين ال 200 سنة نابليون سابق هتلر<br>
لكن هون احنا ما رح نحكي عن التاريخ رح نحكي عن الحياة الواقعية, الغرور في كل مكان بكل المجتمعات من مسؤول فاسد لأب خاين لدكتور ما بسمع لطلابه لطالب ما بساعد زملائه لبنت بتتنقل من شب شب لصاحب عمل بنظر لموظفيه بنظرة دونية و بتخذ قرارات متهورة ممكن تودع البزنس من وراها و القائمة لا تنتهي
<br><br>
الغاية من طرح الأمثلة هي بناء تصور للقارئ عن الحيثيات اللي رح نحكي عنها و نقطة مهمة هاي المقالة تتضمن بهادل كثير مختصرها انه انا و انت و البشرية كلنا مش مميزين اوك؟
<br>
# !خليني اقنعك

## <span style="background-color: rgba(255, 168, 197, 0.65) "> ايش هو تعريف الغرور؟ </span>
<br>
ما رح نحكي بالغرور من تعريف فرويد عالم النفس وما رح نجيب سيرته و ممكن تبحث عنه
<a href="https://www.marefa.org/%D8%A7%D9%84%D9%87%D9%88_%D9%88%D8%A7%D9%84%D8%A3%D9%86%D8%A7_%D9%88%D8%A7%D9%84%D8%A3%D9%86%D8%A7_%D8%A7%D9%84%D8%B9%D9%84%D9%8A%D8%A7"> مع نفسك
</a>
<br>
بالمختصر الغرور هو معتقد خاطىء عن مدى اهميتك بالحياة يعني شوفة حال بمعنى أدق هو الطموح المتمركز حول الذات
<br>
هو احساس بالتفوق على باقي الناس لكن الاحساس بيجي معه ايقان بهاي النقطة بشكل يتعدى الثقة بالنفس و المواهب والقدرات
<br>

بعد مباراة نهائي كرة السلة في سنة من السنوات طلع مدرب الفريق الخاسر في ايجاز صحفي و اختصر سبب خسارهتم بالتالي

> الثقة بتتحول لغرور, التأكيد على ذلك بصير عناد و الأمان الذاتي بصير تهور و هيك بتخسر 
<br>

و الكاتب القدير سيرل كانولي حذر من الغرور على انه
>قوة بتسحبنا للقاع اقوى من الجاذبية

رح اختم التعريفات بالفضل لي للكاتب ريان هوليداي 
> الغرور عدوك 

<br>
صح انه اغلبنا مش مغرورين كثير,بس الغرور موجود الى حد ما. شوف على ابسط الأمثلة كيف بمشاكلنا بنلوم غيرنا بنحكي الدكتور حطلنا امتحان صعب قبل لنحكي اننا مو دارسين كويس و بتحكي انه ما في شغل في حين انه هل حضرتك فعلا بنستاهل انه نتوظف او بستاهل منتجك او خدمتك انه ينباع؟ بالعلاقات العاطفية ممكن البنت تطلب مهر عالي لكن هل حضرتك بتستاهليه او انتي بحياتك شو عملتي غير انك معلقة كرتونة الجامعة بغرفة الضيوف لكل عريس بيجي او بنعيط ابنا عاق او مش مربى و بسمعش كلامي او بنتنا كذا ما سألت حالك انت كأب او أم هل احتويتوهم و همة صغار هل علمتوهم معنى القيم و المبادئ اللي بتعيطوا عليها هل احتويتي انتي بنتك لما اجت تحكيلك انها بتعمل شي غلط هل انت ضربت بنتك من غيرتك عليها و صارت تعمل كل شي كانت تعمله قبل لتضربها بس بدون ما انت تعرف عشان ما تضربها؟ هل كنت انت تضرب مرتك و بناتك؟ اذا جوابك اه ساعتها لما تختير و تخرفن ما تعيط اذا صار ابنك كبير و ما احترم بنات الناس شو ما حاولنا نكذب على حالنا انه اللي بصير مؤامرة صهيونية و اهدافهم يخربوا العالم صدقني ما رح تقدر تخبي الحقيقة 

> اسهل انسان تضحك عليه هو حالك


# المختصر
> عن عبد الله بن عمر رضي الله عنهما عن النبي صلى الله عليه وسلم قال: (أَلَا كُلُّكُمْ رَاعٍ، وَكُلُّكُمْ مَسْئُولٌ عَنْ رَعِيَّتِهِ، فَالْأَمِيرُ الَّذِي عَلَى النَّاسِ رَاعٍ، وَهُوَ مَسْئُولٌ عَنْ رَعِيَّتِهِ، وَالرَّجُلُ رَاعٍ عَلَى أَهْلِ بَيْتِهِ، وَهُوَ مَسْئُولٌ عَنْهُمْ، وَالْمَرْأَةُ رَاعِيَةٌ عَلَى بَيْتِ بَعْلِهَا وَوَلَدِهِ، وَهِيَ مَسْئُولَةٌ عَنْهُمْ، وَالْعَبْدُ رَاعٍ عَلَى مَالِ سَيِّدِهِ وَهُوَ مَسْئُولٌ عَنْهُ، أَلَا فَكُلُّكُمْ رَاعٍ، وَكُلُّكُمْ مَسْئُولٌ عَنْ رَعِيَّتِهِ) متفق عليه.
