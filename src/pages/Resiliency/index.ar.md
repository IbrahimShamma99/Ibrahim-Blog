---
title: المرونة
date: "2020-05-30T22:12:03.284Z"
spoiler: تأثير الفكر المتكيف على حياة الفرد
tags: "مسيرة_مهنية"
---
اعتبر نفسك لسا في 2019
وجيت حكيتلك انه رح تجي ثلوج تسكر الشوارع و ما تقدر تطلع تشتغل اليومين الجايات ما رح تتضايق كثير على الرغم من انه ممكن تخسر مصاري في هدول اليومين او الاسهم ينزل سعرها يمكن ما تقدر تطلع تحضر مباراة فريقك بالقهوة مع صحابك و يمكن ما تقدر تروح على مكانك المفضل تقرأ و تشرب قهوة ما رح تنهز كثير لانك ببساطة مريت في هاي المحطة خلال حياتك قبل... بس لو حكيتلك رح يجي مرض يسكر الاقتصاد و الحياة اشهر و ما تقدر تطلع برا البيت ما رح تشوف الموضوع هين  سهل مثل الثلجة فوق لانه ببساطة هاي المحطة ما مريت فيها بحياتك قبل هيك بس لو عشت او قرأت تاريخ بشكل سطحي رح تعرف انه الوباء اشي مش جديد علينا لهيك حلو تطور الدورة الحياتية الخاصة فيك مش بس بالعمر و الخبرة برضو بالتاريخ و تشوف كيف كل شي بصير صار زمان اسوء منه و ببعض الأحيان كانت الردود السياسية في التاريخ افضل و اقوى و لو اعتبر الناس من مثلا رد عمر بن الخطاب على طاعون عمواس وبرضو في كتابات ماركوس اريليوس عن كيفية مواجهة الامراض حيث انه كان امبراطور لروما و مر في عصره تفشى المرض و قتل 30 مليون من بلده كان ممكن تكون الكارثة اسوء بكتير لولا حنكته على كل حال احنا ما رح نحكي عن التاريخ 
<br>
مر على زمن الكورونا ثلاث شهور عشرات الملايين خسروا وظائفهم و كثير قطاعات انمسحت و بنفس الوقت في قطاعات تكيفت و في قطاعات جديدة برزت اكثر من الأول 
<br>
الأثر بدنا نقارنه في ثورة المعلوماتية القرن الماضي
<br>
 مرة حضرت فيديو كان عبارة عن مظاهرات كبيرة في امريكا من الطبقة العاملة في القرن الماضي متظاهرين احتجاجا على الحواسيب و ممكن تاخذ وظائفهم!! اوكيه ما تضحكوا عليهم بس هاد شي طبيعي اللي صار معهم لانه ببساطة همة كانوا متجهين لمحطة ما كانوا يعرفوها زي ما احنا انصدمنا بالحجر الصحي!! كان معهم حق في كثير وظائف الحواسيب قتلوهم لكن في وظائف اكثر بكثير برزت من ورى هاي الثورة بعض الشركات تكيفت  مثل نيورك تايمز بعضها انبنت على اساس معلوماتي مثل غوغل و غيرهم اعمال ماتكيفت وماتت مثل الصحافة الورقية و بعض الاعمال المكتبية مثل شركة زيروكس و في قطاعات ما تأثرت مثل الصحة
<br>
## طيب شو دخل الثورة المعلوماتية بالكورونا؟
حكينا عن بعض التأثيرات الثورة المعلوماتية على الأعمال و على الرغم انه اغلب الحالات بالجائحة تأثرت  سلبا الا انه بعض الأعمال قدرت تتكيف و نخلصهم في قصتين
<br>
<span style="background: rgba(255, 50, 50, 0.65)">القصة الأولى</span>
 في كوفي شوب في نيورك مع بداية الجائحة شاف قرارات الحكومة من تباعد و ممنوع يفوت المقهى اكثر من نص العدد فشاوفوا زي غيرهم انه الدخل رح يقل كثير, كان لازم يفكروا زيهم زي غيرهم بحلول بديلة لكن بسرعة وبالنهاية قرروا يغيروا عملهم من مقهى ل محل بجيب المواد تموينية بحطها بأسلال غذائية وكراتين و بقدم خدمة توصيل للبيوت و هيك ضل البزنس كله شغال ولا موظف روح او قل راتبه لكن تكيفوا<br>
 <span style="background: rgba(255, 50, 50, 0.65)">القصة الثانية</span>
 محل بيتزا في شيكاجو عرف انه الناس رح تخاف تشتري بيتزا و رح يخف البيع قرروا قرار مجنون اللي هو يشتروا بلاستيك و يذوبوه بافران البيتزا ويعملوا منه اقنعة طبية و مين حزرك تعلم و عمل كل هاد التكييف والتغير؟ نفسهم معلمين البيتزا و المنظفين
 <br>
 لكن لو اجى حد حكى انا ما بشتغل غير شيف بيتزا او صانع قهوة يا حزرك مين رح يشغلك بالجائحة؟<br> 
 لكن الموضوع مش مقتصر هون... كثير في مجال البرمجي بنشوف ناس ما بتقبل تغير شغلها و بتحكي انا ما بكتب غير اللغة الفلانية او الفريمورك معينة, خطورة هاي العقلية انه بركي الحرفة اللي انت متمسك فيها التغت او انقرضت مثل الصحافة الورقية او مع التغيرات السريعة بالعالم شو رح تعمل؟ هل معناها بدك تصير عاطل عن العمل؟ اسوء شي ممكن تعمله انك تقاوم التغيير لانه في أي معركة اي شخص ضد المستقبل دايما المستقبل هو الفائز لهيك <br>

هلا رح نحكي عن نقاط تساعدك لتحقق المرونة في مسيرتك المهنية

> ## لا تحاول!

لا تحاول مفادها لا تقاوم التغير الاقتصادي لانه التغير ما رح يوقف من مقاومتك كن مرن وتقبل التغير زي ما هو و ركز على ايش المطلوب منك لتواكب التغير اذا كنت تدرس تخصص واعد من اختيار الوالدة لكن مع الوقت مش ملاقي حد بطلب مهاراتك فيه قبل ما تعيط و تلوم البلد فكر كيف ممكن تلاقي اقرب طريق هروب من مهاراتك اللي تعلمتها و ما الها قيمة كونه ما حد بطلبها لمهارات ثانية مطلوبة من الناس رح تكسبك دخل


> ##  مش الكل عنده القدرة يتقبل التغير وهلشي بخلي مهارة المرونة بحد ذاتها مطلوبة

 مرونتك بحد ذاتها غنيمة و عدم قدرتك تصير مرن سبب للبؤس.. في بدايات موجة الهواتف الذكية كان المسيطر الواضح على الانظمة و بيئات العمل هي غوغل بنظام اندرويد و مع هيك عرضت على مايكروسوفت تستخدم اندرويد ببلاش كونه هو مفتوح المصدر لكن هلشي مايكروسوفت ما تقبلته و حاولوا ينزلوا نظامهم الخاص و اشتروا نوكيا و دفعوا المليارات اللي ودتهم بالنهاية انه ينسحبوا من سوق انظمة الموبايلات بخسارة

> انت مش مايكروسوفت

 انت ما رح تكون اقوى من مؤسسة عملاقة لكن اذا همة ما قدروا يعارضوا المستقبل انت ما رح تقدر لنعيد صياغة العنوان بطريقة اوضح

>تذكر انه ما تحمل عقلية مايكروسوفت في انظمة الهواتف 

> ## ضلك تعلم 

<a href="https://basecamp.com/">بيسكامب</a>
هي مؤسسة تقنية من الرياديين بالعالم بموضوع انه كل موظف يشتغل من بيته و ما في داعي لمكاتب و هم ما بلشوا و عرفوا بالفكرة مع الكورونا زي اغلب الناس هم بزنس قائم من 
تسعينات القرن الماضي على العمل من البيت  <a href="https://basecamp.com/books/rework">فكرتهم لخصوها في كتاب </a>

لو ما بدك تقرأ الكتاب القي نظرة على حسابات التويتر للمؤسسين <br>
<a href="https://twitter.com/dhh">@DHH</a><br>
<a href="https://twitter.com/jasonfried">@Jasonfried</a><br>
مش سحر انهم عارفين المستقبل شو مخبيلهم لانهم درسوا شكل نظام 
<a href="https://www.forbes.com/sites/danschawbel/2012/04/23/the-4-disciplines-of-business-execution/#884f2607a2e5">الاقتصاد الحديث</a>

> لكن مش بيسكامب اللي اخترعوا فكرة مثل العمل عن بعد وهون الفكرة انت مش مطلوب منك في عصر المعلوماتي تخترع اشي جديد قد ما انت بتحتاج انك تضل تتعلم وتواكب<br>
وفقط كمعلومة العمل عن بعد انذكر في كتاب لعالم فيزيائي
<a href="https://www.amazon.com/4-Hour-Workweek-Escape-Live-Anywhere/dp/0307465357?ots=1&slotNum=1&imprToken=1cb929c3-54bb-97f9-a7d&tag=thneyo0f-20&linkCode=w50"> اسمه جاك نايلز</a>
في الستينات القرن الماضي الفكرة كانت مستوحاه من غلاء البنزين هديك الايام و وصف مخيلته عن العمل عن بعد 
 حتى صاحب فكرة السكايب ذكر انه تأثر بفكرة جاك و هون اجت فكرة منتجه

الفكرة انه شو ما كان مجالك و حاب تتعلم شو مستقبله حتى لو كنت خمسمية سنة خبرة لا تتابع محتوى هدفه يستدرجك مشان ياخد تسجيل او لايك زي اليوتيوب لانه مبدأ الفيديو انه يشوف فكرة و يلخصلك اياها في اكمن دقيقة و بالغالب بسبب الاختصار بتخلص الفيديو و انت مش فاهم اشي.. ابحث عن المحتوى اللي عكس تماما اللي ما رح يتأثر سواءا تابعته او لاء لانه تركيزه رح يكون على الجودة مش الكمية
مثال عليها؟<br>


### <span style="background-color: rgba(255, 168, 197, 0.65);color:beige">المحتوى القائم على تسجيل في خدمة ايميل</span>

رح نسمي هاد المحتوى بأسلوب اوضح 

### <span style="background-color: rgba(255, 168, 197, 0.65);color:beige">محتوى الناس المش فاضية</span>

مختصره اغلب الناس اللي ما عندها وقت تعمل فيديوهات سطحية و مشغولة كثير بمجالها مشان يعلموا ناس توجهوا ﻷسلوب اللي  كمان اكمن سنة بتوقع انه رح تصير مشهورة و هي انك تشترك على ايميل هاد الشخص و يبعثلك ايميل اوتوماتيكي كل اسبوع بمجاله
<br>

>  طيب شو بميز هاد المحتوى عن كل اللي بنعرفه؟

هاد المحتوى اللي بقدمه ما رح يكسب منه مال اللي بده يعطي هيك محتوى رح يكون كل تركيزه على الجودة و المعلومات زحمة لانه بستفيد انه بطبخ الفكر براسه اكثر و بنظم مسير المعلومات في عقله
في ايميل واحد اول مجموعة ايميلات و هلشي جدا مفيد كثير مفكرين صاروا يلجأوا لهاد الموضوع و تابعت بعضهم وبقدم شكر خاص لصاحب كتاب <br>
<a href="https://www.calnewport.com/">Digital minimalism</a>
بعد ما تابعته على الايميلات اكتشفت اني ما كنت اعرف كيف ادرس قبل و استفدت كثير منه في فترة الحظر تحديدا 
على فكرة اللينك الي فوق بسطرين فيه خانة انه تشترك وتتابع ايميلات الكاتب بشرح عن الثقافة و كيف تتعلم في زمن التقني


