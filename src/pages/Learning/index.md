---
title: التعليم الجامعي الاردن 
date: "2020-05-05T22:12:03.284Z"
description: التعليم الجامعي الاردن
---
Hello world!<br>
 انا ابراهيم درست بالاردن بمدرسة حكومية حصلت على معدل توجيهي عالي نسبيا و أهلني لألتحق بجامعة حكومية بتخصص الهندسة و بهاد المقال رح احكي فيه عن تجربتي بالتعليم 

> تعديل :توجهلي انتقاد من بعض الناس اللي قرأوا هاد المقال كان مختصر الانتقاد  
<br>"C"  انه مبين عليك طالب علاماتك 
<br>B+ Aانا الحمدلله من اوائل دفعتي و علاماتي كلها تتراوح بين 
<br>

### احنا ليه بنروح الجامعة؟ <br>
البعض بجاوب مشان نشتغل و نجيب مصاري بس في طرق كثير اسهل من المساق الجامعي و اكثر جواب بسمعه من الاجيال القديمة هو اننا بندرس مشان نتثقف برأي لو الثقافة الدافع بامكانك تتثقف لحالك بدون الجامعة و هاد بنطبق نوعا ما على التخصصات الادبية رأي ثالث مشان ناخد فرص افضل بالحياة وهاد كثير بشوفه بترسخ ببعض طالبات الجامعة اللي بحكوا انه بدرسوا مشان يحصلوا على عريس افضل
عشان نعرف ليه التعليم الجامعي انوجد لازم نشوف الناس رأي الناس اللي خلقت المساق الجامعي 
> بقول الرئيس الأمريكي رقم 26 روزفيلت انه التعليم الجامعي انوجد مشان نتعلم كيف نفكر

...لكن لما تحاول تسقط هاي المقولة الجوهرية على التعليم عنا رح تلاقي اساس الويلات  
منفوت الجامعة مشان نتعلم كيف نفكر لكن لما نوصل الجامعة بعاملونا الدكاترة على اننا بنعرف نفكر و مو بس هون المشكلة,الاداريين بالجامعات الاردنية ماسحين رأي الطلاب و حتى رأي الدكاترة و مشيين رأيهم اللي قد يحتمل الصحة و الخطأ
### اذا بالعملية التعليمية عودت الطلاب على عدم التفكير و عدم اهمية صوتهم لا تلومهم على فشلهم و عدم ثقتهم بعد  هيك

### احنا البشر عنا نظامين لتفكير 
* النظام السريع
* النظام البطيء
<br>

<b>النظام السريع</b>
 و اسم ثاني و هو النظام الوجودي و بنستخدمه لتوفير مقومات الحياة الاساسية يعني لو مثلا حطيت ايدك على النار هاد النظام بشتغل لتشيل ايدك عن النار بسرعة و هو بالعامية بنستعمله لما نعمل اي شي غريزي و بدون تفكير <br> 
 <b> النظام البطيء</b> 
 و هو النظام التحليلي بنستخدمه لندرس علوم عميقة اللي بتستغرق وقت و جهد ذهني <br>

 اذا بدك تتعلم اي علم عميق تذكر هاي المقولة
> # <b> Slow is fast, fast is slow. </b>

زي ما حكينا كونه الدكاترة معتبرين طلابهم صاروا دكاترة مهندسين مؤرخين علماء و بعرفوا يفكروا بس لانهم فاتوا الجامعة لهيك بتلاقي المادة اللي بنزلها الطالب بتكون زخمة كثير و كونه الطلاب بده ينجح الطالب لا اراديا رح يودي المادة من نظام التفكير البطيء التحليلي لنظام التفكير الغريزي تحت مسمى حافظ المادة مو فاهم و هيك من الهيئة التدريسية عملت من المصيبة مصيبتين 
هاي الصورة بتمثل درجات الادراك
* Counterfactuals => (درس بذمة و ضمير) اللي درس المادة تحت النظام البطيء 
* Doing => الحافظ
* Seeing => اللي مدرسش و دايما موجودين
![Levels of thinking](./thinking.jpg)
> التعليم عنا بالبلد يعتبر قوي مو لانه بخرج كثير ناس محللة على العكس تماما بخرج محلل بين مئات الحفيظة ولكن مشان يقارن بانظمة تعليمية للدول المجاورة المتدمرة بسبب الحروب, دليل على هذا الكلام هي نسب البطالة بتلاقي عائلات كل افرادها جامعيين و مع هيك بشكوا من الفقر

اذا انت طالب او طالبة و ملاقي نفسك بتخصصك الجامعي بدك تعرف دكاترتك على حقيقتهم تسألش طلاب اكبر منك اغلبهم فشلة الموضوع اسهل من هيك بس دور عن دكتورك على الغوغل شوف بحوثه و اعماله اذا ما لقيته اعرف انه دكتور واسطة<br>
اما اذا انت فعلا مش ملاقي نفسك بتخصصك فالحياة كثير قصيرة و مش ضروري تعمل/ي بحياتك قرارات مشان سعادة اهلك و يحكوا ابني بدرس كذا الموضوع ابدا مو مستاهل تدفع سعادتك مشانه
