---
title: 2019 Review
date: "2020-07-01T22:12:03.284Z"
description: "ملخص عام 2019"
---

سنة 2019 
كنت مقبل على السنة زي أي طالب جامعي سنة ثانية كان عندي التزام الوحيد هو الجامعة دوام محاضرات لكن كان عندي مشكلة و هي المصاري وقتها كان شخص قريب علي لنسميه شخص X(My first love) كان يقترح علي اروح اشتغل اي شي بمحل اواعي بياع شاورما اي شي بس انا ما كنت راضي مش كسل مش ثقافة عيب بتاتا لكن كنت شايف حالي في سنة 2019 رح اللاقي شغل اللي بستحقه و فعلا في شهر 2 اول السنة لقيت فرصة تدريب لمدة شهرين على انه بعدها اذا اثبتت نفسي اتوظف .
كشخص عمره 20 سنة يروح على مكان و يشتغل بين ناس اصغر واحد منهم اكبر مني ب 5 سنوات كان الموضوع مش سهل خصوصا من الناحية العلمية .
اذا بدك تكون بمكان بين ناس عندهم خبرة شهادات و انت ولا عندك شي من اللي عندهم هي فرصة مش ﻷي حد بتصحله لكن بتطلب جهد اضعاف جهدهم للتثبت نفسك
المهم ... وصلنا شهر 6 عطلت من الجامعة و توظفت بشكل رسمي , الشخص X اللي حكيت عنه طلع من حياتي بارادته و بطريقة مش لطيفة بعد 3 سنوات و استلمت مشروع اللي كان في موظفين قبلي منطردين من الشركة بسبب فشلهم فيه كان هو عبارة عن تركيب صور خلايا كثار في صورة وحدة . الموضوع مبين انه سهل بس المشكلة كانت انه بدنا شي مختص جدا و لازم نكتبه ما ناخد شي من النت جاهز و برضو المشكلة الثانية كيف نعرض و نخزن صور حجمها جدا كبير .اشتغلت من كل قلبي على المشروع و كنت كل يوم بعد الشغل اعيد بشكل النظر بحياتي وافكر بعمق زي ما بسموها soul searching
و مر الصيف و بديت الفصل الدراسي بهمة جديدة و اجتهدت بشغلي و دراستي و تقديرا لجهودي سافرت اول مرة بحياتي و كانت سفرة شغل الصورة اللي تحت وانا بشرب قهوة في اندونيسيا . 
و حاليا انا في سنة جديدة لا جديد حرفيا التغير رح يكون هو تطور اكثر جهد اكبر و مصاري اكثر .  



![Me wearing Indonesian Batik](./2019.jpg)
